A Mecsek legvadregényesebb völgyeiben
A Mecsek egyik legszebb túraútvonala a vízben gazdag hegység leghangulatosabb völgyeiben, a mésztufalépcsőkkel tűzdelt Meleg-mányi-völgyben, és a vadregényes Nagy-Mély-völgyben vezet keresztül, érintve a Mecsek legnagyobb vízesését, az Ágnes-vízesést. A könnyen megközelíthető Dömörkaputól induló változatos körtúra minden évszakban csodás, a kora tavaszi medvehagyma mezők még különlegessebbé teszik az élményt.
