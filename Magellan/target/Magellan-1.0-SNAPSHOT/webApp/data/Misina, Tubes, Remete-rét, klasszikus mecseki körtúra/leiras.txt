A legszebb panorámájú mecseki kilátók nyomában
A Mecsek, közvetlenül Pécs felett húzódó emblematikus vonulatát járjuk végig a megújult állatkerttől kiindulva. A Misina-tetőn álló, jellegzetes TV-torony után a Kis-Tubes, majd a Tubes kilátóiból gyönyörködünk a pécsi panorámában. Lejjebb, a Sós-hegyi kilátót is érintve ereszkedünk le a Remete-rét népszerű kirándulóhelyére, majd a pécsi parkerdőn át érünk a Mandulásba, az állatkert melletti erdei, csodás játszóterekkel felszerelt tisztására.