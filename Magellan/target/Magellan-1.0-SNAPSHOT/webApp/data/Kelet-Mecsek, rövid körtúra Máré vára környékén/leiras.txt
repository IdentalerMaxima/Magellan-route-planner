Családi kirándulás a Vár-völgy mentén
A Kelet-Mecsek erdőrengetegében megbújó, hajdani lovagvár, Máré vára népszerű kirándulóhely, a nemrég restaurált, új, izgalmas, kiállításokkal újranyitott vár környékén remek, családi körtúrát tehetünk a hosszan kanyargó Vár-völgyet övező hegyoldalakon. Hangulatos, jól jelzett ösvények, szépséges erdők, festői völgyecskék, könnyű, de változatos terepviszonyok jellemzik a rövid, gyerekekkel is bátran bevállalható körtúrát.